# GOZY A/S – Salgs- og Leveringsbetingelser

## Kontaktoplysninger

GOZY A/S  
Transformervej 4  
2860 Søborg, Danmark  
Telefon: 44 53 55 15  
E-mail: salg@rtt.dk  
CVR-nr.: 46036824  
Bank: Sydbank, Reg.nr. 8075, Konto 1537822

## Anvendelse

Disse salgs- og leveringsbetingelser gælder for alle tilbud,
ordrebekræftelser, leverancer og aftaler indgået med GOZY A/S.

Betingelserne har forrang frem for eventuelle indkøbsbetingelser fra
kunden, medmindre andet er aftalt skriftligt.

## Aftalegrundlag og ordrebetingelser

En aftale er bindende, når kunden har accepteret et skriftligt tilbud
eller modtaget en ordrebekræftelse fra GOZY A/S.

Ændringer eller annulleringer af en ordre skal ske skriftligt og er kun
gyldige, hvis de bekræftes af GOZY A/S. Kunden kan blive pålagt at dække
de omkostninger, som allerede er afholdt i forbindelse med ordren.

## Priser og betaling

- Alle priser er ekskl. moms, medmindre andet fremgår.
- Betaling sker netto 8 dage fra fakturadato, medmindre andet er aftalt.
- Ved forsinket betaling beregnes renter i henhold til renteloven samt
  eventuelle rykkergebyrer.

## Levering og risiko

- Leveringstidspunkt aftales individuelt.
- Risikoen for varen/ydelsen overgår til kunden ved levering eller
  afhentning.

## Ejendomsforbehold

Varer og materialer forbliver GOZY A/S’ ejendom, indtil der er foretaget
risikoovergang.

## Serviceydelser

GOZY A/S tilbyder en bred vifte af produkter og services inden for
foliearbejde, bilindretning, taxaudstyr, ekstraudstyr og relaterede
ydelser.

Den konkrete ydelse og omfanget heraf fremgår altid af det enkelte
tilbud, ordrebekræftelsen eller en skriftlig aftale med kunden.

## Garanti og reklamationsret

1.  Reklamationsret
    Forbrugere har ret til at reklamere over fejl og mangler i 2 år fra
    leveringsdatoen i henhold til købeloven. De første 6 måneder gælder
    formodningsreglen, hvorefter fejl anses for at have været til stede
    ved levering, medmindre RTT kan bevise andet. For erhvervskunder
    ydes reklamationsret i op til 12 måneder, medmindre andet skriftligt
    er aftalt.

2.  Frivillig garanti
    RTT yder følgende garanti på udført arbejde og leveret udstyr,
    medmindre andet fremgår af særskilt aftale eller producentens egne
    garantibetingelser:

| Område              | Taxi-kunder          | Andre erhverv + private                                               |
| :------------------ | :------------------- | :-------------------------------------------------------------------- |
| Foliearbejde        | 6 måneder<br>garanti | 12 måneder garanti                                                    |
| Opbygning og udstyr | 6 måneder<br>garanti | 12 måneder garanti (eller længere, hvis producentgaranti er gældende) |

3.  Begrænsninger
    Garantien dækker alene fejl i materialer og udførelse. Garantien
    dækker ikke:
    - Almindeligt slid eller ælde (herunder særligt ved taxi-drift).
    - Skader opstået som følge af forkert brug, manglende
      vedligeholdelse, ulykker eller påvirkning fra vejrlig.
    - Skader opstået ved ændringer, indgreb eller reparation udført af
      andre end RTT.

4.  Reklamationsprocedure
    Kunden skal give RTT skriftlig meddelelse om en mangel eller fejl
    uden unødigt ophold efter, at fejlen er opdaget. RTT forbeholder sig
    ret til at undersøge produktet eller det udførte arbejde, før der
    træffes afgørelse om afhjælpning. Afhjælpning sker efter RTT’s valg
    som enten reparation, omlevering eller forholdsmæssigt afslag.

## Ansvarsbegrænsning

GOZY A/S er ikke ansvarlig for indirekte tab, driftstab, avancetab eller
lignende følgeskader.

## Immaterielle rettigheder og markedsføring

GOZY A/S forbeholder sig retten til at anvende billeder og beskrivelser
af leverede opgaver som reference i markedsføring – herunder på
hjemmeside og sociale medier.

Ønsker kunden ikke dette, skal det meddeles skriftligt senest ved
aftalens indgåelse.

## Særlige leveringsforhold – afmontering ved forsikringsskader

Ved totalskade, brand eller andre forsikringsskader skal afmontering ske
på køretøjets lokation.
Taksator skal have foretaget nødvendig besigtigelse og
fotodokumentation, før afmontering og levering af nyt udstyr kan
påbegyndes.

## Rykkerprocedure

For at sikre rettidig betaling følger GOZY A/S nedenstående rykkerforløb:

| Fase              | Beskrivelse                              | Gebyr               | Frist                        |
| :---------------- | :--------------------------------------- | :------------------ | :--------------------------- |
| 0 – Påmindelse    | Venlig påmindelse før<br>forfaldsdato    | 0 kr.               | Ca. 3 dage før<br>forfald    |
| 1 – Første rykker | Venlig skriftlig påmindelse              | 0 kr.               | 5 hverdage efter<br>forfald  |
| 2 – Anden rykker  | Formelt rykkerbrev                       | 100 kr.             | 10 hverdage efter<br>forfald |
| 3 – Inkassovarsel | Endeligt påkrav med varsel<br>om inkasso | 100 kr. +<br>renter | 10 hverdage efter<br>fase 2  |

- Morarente beregnes iht. renteloven (Nationalbankens referencesats + 8 % p.a.).
- Betales gælden ikke i fase 3, overdrages sagen til inkasso uden yderligere varsel.
- Al kommunikation foregår skriftligt (typisk via e-mail).

## Force majeure

GOZY A/S er uden ansvar for manglende eller forsinket levering som følge
af forhold uden for vores kontrol, herunder strejke, naturkatastrofer,
krig, brand, IT-nedbrud mv.

## Lovvalg og værneting

Enhver tvist afgøres efter dansk ret ved GOZY A/S’ hjemting, Retten i
Lyngby.

## Betingelser

Ved accept af tilbud eller faktura bekræfter kunden at have læst og
accepteret GOZY A/S’ salgs- og leveringsbetingelser, herunder
rykkerprocedure.
